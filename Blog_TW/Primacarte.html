<html>
<head>
<title> Clubul 5 a.m </title>
</head>
<body>
<p>
<a href="Primacarte.html" target="home.html"> </a>
DESCRIERE
Clubul 5 a. m.: Fii stapan pe dimineata ta! Fa-ti viata mai buna! / The 5 AM Club: Own Your Morning. Elevate Your Life de Robin Sharma este un roman motivational care te poarta totodata intr-o calatorie prin zone indepartate ale Pamantului pentru a-ti preda pilde despre viata. Vei calatori odata cu personajele cartii pana la oceanul Indian, pe insula Mauritius, in India, la Taj Mahal, in Italia, la Roma, in Brazilia la São Paulo, sau pe Insula Robben din Africa de Sud – nu departe de coasta orasului Cape Town – unde a fost inchis Nelson Mandela timp de 18 ani din cei 27 in care a fost privat de libertate.
 
„Calatorind” odata cu autorul si cu personajele sale vei reusi sa schimbi lentilele prin care privesti viata, pentru a surprinde mai frecvent extraordinarul din ea, in defavoarea obisnuitului. Vei invata sa razi mai mult, sa dansezi mai des si sa te joci mai des. Vei invata sa iti simplifici viata si sa revii la bucuriile esentiale aflate chiar sub nasul tau. Vei invata sa stai departe de melodramatici si negativisti, sa iti traiesti viata pe picior mare si vei intelege ca, fara exceptie, culegem ceea ce semanam, dar si ca:
„Fiecare fiinta umana pe care o intalnesti are o lectie pe care sa o inveti, o poveste pe care sa o asculti si un vis in suflet care are nevoie de sprijinul tau.” 
 
Robin Sharma este un autor de origine canadiana care si-a castigat celebritatea odata cu romanul The Monk Who Sold His Ferrari (Calugarul care si-a vandut Ferrari-ul). Datorita succesului de care s-a bucurat aceasta carte, romanul a fost urmat de o serie de carti din care mai fac parte: Leadership Wisdom from The Monk Who Sold His Ferrari (Atinge maiestria in leadership cu calugarul care si-a vandut Ferrari-ul), Family Wisdom from The Monk Who Sold His Ferrari (Invataturi spirituale pentru familia ta. De la calugarul care si-a vandut Ferrari-ul), Discover Your Destiny with The Monk Who Sold His Ferrari (Descopera-ti destinul cu calugarul care si-a vandut Ferrari-ul), The Secret Letters of The Monk Who Sold His Ferrari (Scrisorile secrete ale calugarului care si-a vandut Ferrari-ul). Robin Sharma este de formatie avocat, activand de altfel pana la varsta de 25 de ani ca avocat de litigii, autorul a 12 romane si fondatorul companiei de training Sharma Leadership International. S-a remarcat de asemenea ca speaker motivational, fiind foarte solicitat sa vorbeasca pe teme de leadership, dezvoltare personala si managementul vietii. Este adesea invitat sa ia cuvantul in cadrul conferintelor unora dintre cele mai puternice companii de pe planeta, inclusiv Microsoft, Nortel Networks, General Motors, FedEx sau IBM.
</p>
</body>
</html>
